294 Ems'romnm's 111.

ut gratas inter mensas symphonia discors

375 et crassum unguentum et Sardo cum melle papaver
offendunt, poterat duci quia coena sine istis:
sic animis natum inventumque poema iuvandis,
si paullum summo decessit, vergit ad imum.
ludere qui nescit, campestribus abstinet armis,

380 indoctusque pilae discive trochive quiescit,
ne spissae risum tollant impune coronae;
qui nescit versus tamen audet fingere, quidni?
liber et ingenuus, praesertim census equestrem
summam nummorum vitioque remotus ab omni.

385 tu nihil invita dices faciesve Minerva3
id tibi iudicium est, ea mens. si quid tamen olim'
scripseris, in Maeci descendat iudicis aures
et patris et nostras, nonumque prematur in annum,
membranis intus positis. delere licebit

390 quod non edideris; nescit vox missa reverti.
Silvestres homines sacer interpresque deorum
caedibus et victu foedo deterruit Orpheus,
dictus ob hoc lenire tigres rabidosque leones3
dictus et Amphion, Thebanae conditor arcis,

395 saxa movere sono testudinis et prece blanda
ducere quo vellet. fuit haec sapientia quondam,
publica privatis secernere, sacra profanis,
concubitu prohibere vago, dare iura maritis,
oppida moliri, leges incidere ligno.

400 sic honor et nomen divinis vatibus atque
carminibus venit. post hos insignis Homerus
Tyrtaeusque mares animos in Martia bella
versibus exacuit3 dictae per carmina sortes,

Α. 378 a summo discedit3 discessit. 385 faciesque. (386 iudicium
esto.) 387 Meci3Mecii3Meti3Meti13Maeeii. 393 rapidosque. 394 con·
ditor urbis. 400 honos.

B. 374 simphonia. 378 paulum - discessit - sd ymnu- 380 disci
ve troci ve. 385 faciesque. 386 si tamen quid. 387 mecii s. macrii.
394 urbis. (versu 395 desinit.)

