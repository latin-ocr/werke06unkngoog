100 SATIRARUM II, 2.

imbecilla volet. tibi quidnam accedet ad istam,
quam puer et validus praesumis mollitiem, seu
dura valetudo inciderit seu tarda senectus?
Rancidum aprum antiqui laudabant, non quia nasus
90 illis nullus erat, sed credo hac mente, quod? hospes
tardius adveniens vitiatum commodius quam '
integrum edax dominus consumeret. hos utinam inter
heroas natum tellus me prima tulisset!
Das aliquid famae, quae carmine gratior aurem
95 occupat humanam? grandes rhombi patinaeque
grande ferunt una cum damno dedecus. adde
iratum patruum, vicium, te tibi iniquum
et frustra mortis cupidum, cum deerit egenti
as, laquei pretium. ,‚Iure“ inquit „Trausius istis
100 iurgatur verbis; ego vectigalia magna
divitiasque habeo tribus amplas regibus;“ Ergo
quod superat, non est melius quo insumere possis ἱ)
cur eget indignus quisquam te divite? quare
templa ruunt antiqua deum}> cur, improbe, carae
105 non aliquid patriae tanto emetiris acervo?
uni nimirum tibi recte semper erunt res.
o magnus posthac inimicis risus! Uterne
ad casus dubios fidet sibi certius, hic qui
pluribus adsuerit mentem corpusque superbum,
1 10 an qui contentus parvo metuensque futuri
in pace ut sapiens aptarit idonea bello? --
Quo magis his credas z puer hunc ego parvus Ofellum
integris opibus novi non latius usum,
quam nunc accisis. videas metato in agello
115 cum pecore et gnatis fortem mercede colonum,
„non ego“ narrantem „temere edi luce profesta
quidquam praeter olus fu‘mocae cum pede pernae.

 

 

’ 87 mollitiam. 91 vitiat-et. 95 occupet. 99 aes. 90 inquis—
Trasius3 Trusius3 Traviu83 Trallius. 105 e tauto. 106 rectae — cunt.
113 lautiu53 (laetius.) 115 natis.

