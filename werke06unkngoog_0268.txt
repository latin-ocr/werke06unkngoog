252 Exn-smmum ΙΙ, 1.

fortis Alexandri vultum simulantia„ quodsi
iudicium subtile videndis artibus illud
ad libros et ad haec Musarum dona vocares,
Boeotum in crasso iurares aere natum.

245 At neque dedecorant tua de se iudicia atque
munera, quae multa dantis cum laude tulerunt
dilecti tibi Virgilius Variusque poetae3
nec magis expressi vultus per aenea signa,
quam per vatis opus mores animique virorum

250 clarorum apparent. uec sermones ego mallem
repentes per humum quam res componere gestas,
terrarumque situs et flumina dicere et arces
montibus impositas et barbara regna, tuisque'
auspiciis totum confecta duella per orbem,

255 claustraque custodem pacis cohibentia Ianum,
et formidatam Parthis te principe Romam,
si quantum cuperem, possem quoque. sed neque parvum
carmen maiestas recipit tua, nec meus audet
rem tentare pudor, quam¹ vires ferre recusent.

260 sedulitas autem, stulte quem diligit, urget,
praecipue cum se numeris commendat et arte3
discit enim citius meminitque libentius illud,
quod quis deridet, quam quod probat et veneratur.
nil moror officium, quod me gravat, ac neque ficto ·

265 in peius vultu proponi cereus usquam,
nec prave factis decorari versibus opto,
ne rubeam pingui donatus munere et una
cum ‘scriptore‘ meo capsa porrectus aperta
deferar in vicum vendentem thus et odores

270 et piper et quidquid chartis amicitur ineptis.

245 ac. 247 Ver-gilius. 248 non magis. 259 recusant. 260 ιιι-
tem stulte, quem. 261 numeris se cum. 265 unquam. 268 operta.
269 odorem. 270 inemptis.

——

 

